Spaanse runderballetjes in tomatensaus

5 el olijfolie
2 uien, fijngesnipperd
2 tenen knoflook, geperst
1 pak gezeefde tomaten (520 g, Heinz)
400 g rundergehakt
1 bakje amandelschaafsel (55 g)
1 zak aardappelpartjes (600 g, diepvries)
1 courgette

1) Verhit 2 el olie in een hapjespan en fruit de helft van de ui 3 min. Voeg de helft van de knoflook toe en fruit 2 min. mee. Voeg de gezeefde tomaten toe en laat op laag vuur 5 min. zachtjes koken. Breng op smaak met peper en zout.
2) Meng ondertussen het gehakt met de rest van de ui, de rest van de knoflook, het amandelschaafsel en peper en zout. Vorm er balletjes van ter grootte van een walnoot.
3) Leg de balletjes in de saus en laat ze op laag vuur 20 min. gaar worden. Keer regelmatig.
4) Verhit ondertussen 3 el olie in een koekenpan en bak de aardappelpartjes 15 min. op middelhoog vuur. Halveer de courgette in de lengte, snijd in plakjes en voeg toe aan de aardappelen. Bak op hoog vuur 4 min. mee. Breng op smaak met peper en zout. Serveer de gehaktballetjes met tomatensaus in een apart schaaltje bij de aardappelen met courgette.
