Vispannetje met zalm en kabeljauw uit de oven

250 g zalmfilet (in blokjes gesneden)
300 g kabeljauwfilet (in blokjes gesneden)
100 g garnalen
4 wortelen
2 preien (wit)
1 blokje visbouillon
100 ml witte wijn
200 ml room
1 el marjolein
1 el peterselie
100 g gruyere
margarine
peper en zout

30 minuten tot 1 uur

1) Verwarm de oven voor op 180 graden. Maak de groenten en kruiden schoon. Snij de wortelen in plakjes, de prei in ringen.

2) Fruit de wortelen en prei in boter. Kruid met peper en zout. Blus met de wijn en roer er de room door, en het verkruimelde bouillonblokje. Laat sudderen tot de wortelen beetgaar zijn.

3) Beboter 4 individuele ovenschaaltjes. Verdeel er de vis, de garnalaen en de groenten over. Bestrooi met peterselie en marjolein. Rasp de kaas. Werk af met de kaas en zet 20 a 25 minuten in de oven.
